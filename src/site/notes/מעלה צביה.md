---
{"dg-publish":true,"permalink":"//","tags":["ארכיטקטורה","מקומות","gardenEntry"]}
---

אחותי גרה כרגע בלוטם הינו אצלה בסופ"ש ללוות החוצה את השנה הישנה ולקדם פניה של החדשה. קמתי ב1.1 לצליל הגשם שביקר אותנו לפרקים כל אותו יום. יצאתי החוצה לגינה ואוויר החורף הקר הכה את פני החצי ערות. ערפל סמיך עטף את לוטם ובמקום לראות את קו האופק ומתחתיו את הכנרת ואולי גם מעט את ירדן, לא ראיתי דבר. לאחר מספר שעות בעוד שלושתינו, אחותי, אמי ואני, יושבות בגינתה של אחותי עפופת הערפל ועשן סיגריות, אחותי הציעה לבקר במעלה צביה השכנה. מקריאה מקדימה של על הישובים סביב לוטם, ששיכים למועצה אזורית משגב, הבנתי שמדובר בקיבוץ-ישוב של איזו ספק כת ספק דרך חיים מוזרה ויחודית. קבענו שבהפוגה הבאה מהגשם, לקראת השקיעה, נצא לסיור שם. 

  

הגענו לשער בפתחו של הישוב, שכמובן היה נעול, וחיכינו ליוצא או בא שיפתח את השער. אמא לי נרתעה מהרעיון אך אחותי שכנעה אותה שככה זה בקיבוץ. הגענו לחניה גדולה בכניסה לישוב, ליד תחנות האוטובוס ושלטים עם שמות של מקומות שונים באזור: כמון, מכמנים, כרמיאל... (לא הבנו מדוע הם שם אבל התאוריה שלי שזה עבור טרמפים, שהטרמפיסטים עומדים ליד שמו של היעד ומחכים). לאחר שהחננו מצאנו שביל והחתחלנו ללכת, בלי לחשוב יותר מידי. עברנו דרך גני הילדים ובית הספר, שהיו סגורים בשעה הזו של היום, דרך פארק משחקים בנוי מעץ ופינת קפה שיתופית (שלא ממש הבנו איך היא עובדת). לאורך הדרך ליוו אותנו עצי ושיחי פרי שונים- אגוז מלך ("אמא שתשבעי שזה אגוז מלך, אני לא מאמינה!"), רימונים, הדרים, ורד ("תאכלו בנות, זה שיפובניק, זה נורא בריא"), ופיטנגו. מצאנו שם ביקתה שנראת כמו אוהל ענק (אולי זה לסאונה). הדלת היה סגורה במנעול אך הצצתי לתוך חריץ וראיתי שהאוהל מוקף שטיחים, מצוייד במערכת סאונד ובאמצע עומד תנור עץ. ליד הבקתה היה שביל שהוביל לאגם ובסופו שער נעול. לאחר שעברנו במקומות הציבוריים וראינו גם משהו שנראה כמו מטבח וחדר אוכל, רחבה שנראה שמיועדת לשיעורי יוגה מוקפת 4 ביתנים וגן פסלים שמבוססים על ערכי האדם, הגענו לשביל שהוביל אותנו דרך בתי המגורים. הבתים היו צבעוניים, עם גגות משולשים אפורים ונראו זהים אך גם שונים גם יחד. אמרתי לאחותי שזה מזכיר לי את הבתים שאני בונה בסימס. כל בית היו לו חלונות מיוחדים, שהוצבו לא כהתחשבות בגרים בו אלא בשביל היופי של הצופה מבחוץ. היה אפילו בית שהחלונות הוצבו בצורת פירמידה וכל חלון היה בגודל אחר. היו בתים כחולים, ורודים, סגולים וירוקים וכל בית היה מיוחד באיזהו אופן- חלונות יוצאי דופן, מרפסות במקומות לא צפויים, גינות מיוחדות, פסלים יחודיים. בין הבתים צמחו פרא נרקיסים ורקפות ואני בטוחה שאלמלא הגשם הינו מוצאות פטריות צומחות בסתר. באור דמדומים אחרון, לאחר הסיבוב בין הבתים חזרנו לצד השני של החניה שמננה התחלנו. זוג אחד עמד שם ליד מונית והוציא ממנה מזוודות. הם אמרו שלום ואחותי השיבה להם שלום. אמא שלי שאלה אם היא מכירה אותם והיא אמרה שלא. זה פחות עיניין של הכירות אלא דרך לזהות מי משלך ומי זר, דרך האופן בו אומרים "שלום" והבמבט בעיניים. כשכמעט החשיך, לאחר שעה וחצי של שיטוט חזרנו ללוטם.

  

מקום כזה משאיר רושם עמוק, הרגשתי שחזרתי מחו"ל כשמלמעשה היתי בישוב קטן בגליל התחתון. המקום הרגיש כמו חלום על גן עדן שרקם עור וגידים. האנשים האלו הגשימו את החלום שלהם להיות מחוברים לטבע בלי להפריע לו, להיות קהילה אורגנית ואולי מעט כאוטית כמו הטבע, שמשנתה, מתחדש כל יום. אם אחותי לא היתה מוצאת את עצמה בלוטם כנראה שלא היתי מגלה את מעלה צביה. אחרי שחזרנו הגשם החדש שוב. ישבנו בגינה אצל אחותי ואני המשכתי לקרוא ולחפש עוד מידע בעל המקום שממנו הרגע חזרנו. הם מקיימים כל מיני סדנאות וסיורים. אולי באחד מהימים נצטרף אליהם ונצלול עמוק יותר לתוך מעלה צביה.

"מעלה צביה הוא יישוב קהילתי יחיד מסוגו בארץ ואפילו בעולם כולו.
על הגבעה הזו בלב הגליל חיים אנשים שנפגשו מתוך שותפות למסע רוחני ומעשי, אישי וקהילתי, בדרך האימן: תפיסת עולם, פילוסופיה ודרך, אותם אנו חיים, לומדים, מפתחים ומיישמים, ממשיכים לשאול, לנסות ולחפש."

"הקבוצה שהקימה את מעלה צביה, רצתה ליישם את עקרונות תנועת ה"אימן" באופן מעשי, והיא נאלצה להתמודד עם קשיים רבים, במקום לא הייתה תשתית למעט קבוצת המבנים היבילים של הקיבוץ המקורי, על גבעת טרשים עם דרכים לא סלולות. תחילה לא זכתה הקבוצה לתמיכתו של ריימון ארמין. אך החל משנת 1994 החל ארמין בקשר אינטנסיבי עם היישוב, דרך מזכיר היישוב דני דוידי, ולאור עצותיו אורגן היישוב כלל עיצוב הבתים, מינהל, חינוך וסביבה"